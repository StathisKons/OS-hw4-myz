Το , πλέον διαδεδομένο και ευρέως χρησιμοποιούμενο , εργαλείο αρχειοθέτησης και συμπίεσης εγγράφων **Myz** αποτελούσε ιδιόκτητη περιουσία των 2 προγραμματιστών στους οποίους ανήκει το παρών repository. Τις προάλλες όμως ήρθε ένα μήνυμα το οποίο εξέφραζε με έναν έντονο μεν, δίκαιο δε, τρόπο την αγανάκτηση του ευρύτερου κοινού για την απόκρυψη των θεμελίων του προγράμματος μας (του πηγαίου κώδικα με άλλα λόγια) : 

    Απαιτούμε το myz να δοθεί άμεσα ως ελεύθερο λογισμικό!

    Δεν πρόκειται να μείνουμε σιωπηλοί μπροστά σε άλλη μία απόπειρα ιδιωτικοποίησης της γνώσης και της πληροφορίας. Το πρόγραμμα myz, ένα εργαλείο αρχειοθέτησης αρχείων που χρησιμοποιείται καθημερινά από πλήθος χρηστών, παραμένει πεισματικά κλειστό, κρυμμένο πίσω από τοίχους ιδιοκτησιακής απληστίας.

    Για ποιο λόγο; Γιατί να είναι κλειστό; Μήπως φοβάστε τον έλεγχο και τη διαφάνεια; Μήπως δε σας συμφέρει να δει ο κόσμος πώς λειτουργεί το εργαλείο που χρησιμοποιεί; Η τεχνολογία δεν είναι προϊόν για ξεπούλημα, είναι κοινωνικό αγαθό. Αντλείται από τη συλλογική γνώση και πρέπει να επιστρέφει σ’ αυτή.

    Εμείς δεν αναγνωρίζουμε καμία "ιδιοκτησία" πάνω στο λογισμικό που χτίστηκε πάνω σε δεκαετίες ελεύθερης δουλειάς από κοινότητες αφοσιωμένων developers. Το myz χρησιμοποιεί έννοιες, βιβλιοθήκες, ακόμα και μεθόδους που στηρίζονται σε ελεύθερο λογισμικό — και τώρα κάποιοι θέλουν να το περιφράξουν;

    Δεν θα τους περάσει.

    Απαιτούμε:

        Το άμεσο άνοιγμα του πηγαίου κώδικα του myz

        Τη διανομή του υπό άδεια ελεύθερου λογισμικού (GPL ή παρεμφερή)

        Την κατάργηση κάθε προσπάθειας επιβολής ελέγχου σε εργαλεία που ανήκουν στην κοινότητα

    Η ελευθερία στο λογισμικό είναι προϋπόθεση για την ελευθερία στη ζωή μας. Δεν θα ανεχτούμε άλλο το ψηφιακό φεουδαρχικό σύστημα που οικοδομείται μέρα με τη μέρα.

    Ήρθε η ώρα το myz να επιστρέψει στον λαό.



Το μήνυμα αυτό μας αναστάτωσε και , αν θέλουμε να είμαστε ειλικρινής μαζί σας, μας εξαγρίωσε... αλήθεια ποιοι είναι αυτοί που με το <<έτσι θέλω>> καθορίζουν την μοίρα των κόπων μας; Με αυτές τις σκέψεις στο μυαλό, η δημοσιοποίηση του πηγαίου κώδικα φάνταζε όνειρο απατηλό. Όμως μετά απο μια βαθύτερη συζήτηση αναρωτηθήκαμε όντως πόσες τεχνολογίες ανοιχτού λογισμικού χρησιμοποιήσαμε για την ανάπτυξη του προγράμματος μας; Πολλές είναι η απάντηση... οι συσκευές που χρησιμοποιήθηκαν για την ανάπτυξη της εφαρμογής μας είχαν λειτουργικό σύστημα GNU/Linux , το εργαλείο για την συμπίεση των αρχείων είναι το γνωστό "gzip" το οποίο είναι επίσης ανοιχτού κώδικα. Με άλλα λόγια καρπωθήκαμε τους κόπους άλλων , και ίσως λίγο καλύτερων , προγραμματιστών για το κέρδος. 


Για να καταλήξουμε κάπου , οφείλουμε σε όλους εσάς, τους χρήστες του **myz** , μια τεράστια **συγγνώμη** . Πολλές φορές όταν διακυβεύονται χρήματα οι άνθρωποι τείνουμε να παραχαράζουμε τις αξίες και τα ιδανικά μας. Αυτό συνέβει και με εμάς απέναντι στο χρηματικό κέρδος απτην ανάπτυξη του **myz**. Ως μία ένδειξη μετάνοιας, δημοσιοποιούμε τον κώδικα του myz και ελπίζουμε να αποτελέσει βάση για πολλά πολύτιμα εργαλεία του μέλλοντος. 


Με εκτίμηση, 

Myz Dev Team
